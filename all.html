<!DOCTYPE html>
<html lang="da">
  <head>
    <meta charset="UTF-8" />
    <title>Bofællesskabet Væksthuset</title>
    <meta name="viewport" content="width=device-width, initial-scale=1.0" />
    <meta
      name="description"
      content="Bofællesskabet Væksthuset består af 16 andelsboliger og et fælleshus. Bofællesskabet ligger i Skødstrup 17 km fra Århus."
    />
  </head>
  <body>
    <h1>Bofællesskabet Væksthuset</h1>
    <p>
      Væksthuset er et bofællesskab med 16 andelsboliger og et fælleshus. I
      bofællesskabet Væksthuset har vi separate husstande, men deler vores
      smukke omgivelser og spiser sammen fire dage om ugen.
    </p>
    <p>
      På bofællesskabets fællesarealer er der bl.a. spisesal, køkken,
      bordtennis, musikrum, gæsteværelse, sandkasse, legehus, gynger, drivhus
      mm.
    </p>
    <p>
      Bofællesskabet Væksthuset ligger på en smuk 8000 m2 stor grund 17 km fra
      Århus C. I bofællesskabet bor 24 voksne og 20 børn.
    </p>
    <h2>Sådan bor vi</h2>
    <h3>Husene i bofællesskabet</h3>
    <p>
      Der er 16 boliger i Væksthuset:
    </p>
    <dl>
      <dt>
        2 huse i ét plan på 73,5 kvadratmeter:
      </dt>
      <dd>
        Køkken-alrum, badeværelse, to værelser, vindfang og et skur.
      </dd>
      <dt>
        12 huse i to planer på 97 kvadratmeter:
      </dt>
      <dd>
        (Typisk) køkken-alrum, badeværelse, tre værelser (alt efter indretning),
        lille kælderrum med ståhøjde.
      </dd>
      <dt>
        2 huse i ét plan på 110 kvadratmeter:
      </dt>
      <dd>
        Køkken-alrum, badeværelse, tre store værelser, bryggers, vindfang og et
        skur.
      </dd>
    </dl>
    <p>
      Indvendigt er der er træ/klinker på gulvene og lofter i Troldtekt- eller
      gipsplader. Alle huse har et stort ovenlysvindue, der trækker lys ind i
      boligen. Størstedelen af to-planshusene har en god, og for de øverst
      beliggende huses vedkommende, meget flot udsigt.
    </p>
    <p>
      Alle boliger har egen have og/eller terrasse. Husene er skalmurede i røde
      mursten, har vinduesrammer i træ og nye ståltage fra 2006. Ved samme
      lejlighed blev der i alle de 12 huse på 97 kvm lavet loftrum med
      isolering, gulv, vindue og beklædning på væggene.
    </p>
    <p>
      I foråret 2010 blev alle vinduer og yderdøre udskiftet i Bofællesskabet
      Væksthuset, og der er isat energiruder.
    </p>
  </body>
</html>
