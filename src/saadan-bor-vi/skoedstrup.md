---
layout: page.liquid
title: Skødstrup
---

Væksthuset ligger i Skødstrup i et grønt område lige op til kirkeskoven. Vi
bor i skønne omgivelser og har en storslået udsigt over Helgenæs og Kalø Vig
og kun to km til stranden.

Skødstrup ligger ca. 17 km nord for Århus C. Løgten-Skødstrup er vokset sammen
og har tilsammen ca. 6.600 indbyggere (2012). Skødstrup ligger tæt på skov og
strand og Djurslandsmotorvejen. Byen er i kraftig vækst, med mange nye boliger
og butikker.

## Offentlig transport

3 minutters gang fra Væksthuset kører busser til Århus (og videre til
Djursland) og stationen ligger ca. 7 minutters gang væk. Busserne kører ca.
hvert kvarter i myldretiden, mens toget kører to gange i timen.

## Forretninger mm.

I gåafstand ligger Brugsen, et pizzeria og Skødstrup Lægehus. I Løgten, et par
km fra bofællesskabet, ligger bl.a. Kiwi, Fakta, SuperBrugsen, byggemarked,
tøjbutikker, banker, fitnesscenter, bager og tankstation.

## Skole og institutioner

I Skødstrup-Løgten-området ligger en vuggestue, to børnehaver og seks
integrerede institutioner, hvoraf de fleste ligger meget tæt på Væksthuset. I
Skødstrup ligger desuden Skødstrup Skole med mere end 800 elever og SFO.
