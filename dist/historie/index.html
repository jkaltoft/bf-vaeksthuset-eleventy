<!DOCTYPE html>
<html lang="da">

<head>
  <meta charset="utf-8" />
  <title>Bofællesskabet Væksthusets historie</title>
  <meta name="viewport" content="width=device-width, initial-scale=1.0" />
  <meta name="description"
    content="Bofællesskabet Væksthuset består af 16 andelsboliger og et fælleshus. Bofællesskabet ligger i Skødstrup 17 km fra Århus." />
  <link href="https://fonts.googleapis.com/css2?family=EB+Garamond&display=swap" rel="stylesheet">
  <style>
    body {
      font-family: 'EB Garamond', serif;
      font-size: 1.3em;
    }
  </style>
</head>

<body>
  
<header>
  <a href="/">Bofællesskabet Væksthuset</a>
</header>
<nav>
  <h1>Navigation</h1>
  <ul>
    <li>Sådan bor vi
      <ul>
        <li><a href="/saadan-bor-vi/husene/">Husene</a></li>
        <li><a href="/saadan-bor-vi/faelleshuset/">Fælleshuset</a></li>
        <li><a href="/saadan-bor-vi/udendoers/">Udendørs</a></li>
        <li><a href="/saadan-bor-vi/skoedstrup/">Skødstrup</a></li>
      </ul>
    </li>
    <li>Fællesskabet
      <ul>
        <li><a href="/faellesskabet/faellesspisning/">Fællesspisning</a></li>
        <li><a href="/faellesskabet/opgaver/">Opgaver</a></li>
        <li><a href="/faellesskabet/traditioner/">Traditioner</a></li>
      </ul>
    </li>
    <li><a href="/beboere/">Beboere</a></li>
    <li><a href="/historie/">Historie</a></li>
    <li><a href="/interesseliste/">Interesseliste</a></li>
    <li><a href="/kontakt/">Kontakt</a></li>
  </ul>
</nav>
<main>
  <h1>Bofællesskabet Væksthusets historie</h1>
  <footer>
  <address>
    Af <cite>Anne Marie og Johan Fjord Jensen</cite>
    <time>1992</time>, revideret i august 2009
    <p>
      <small>Senest opdateret <time published="Sat Aug 01 2009 02:00:00 GMT+0200 (Central European Summer Time)">
        Sat Aug 01 2009 02:00:00 GMT+0200 (Central European Summer Time)
      </time></small>
    </p>
  </address>
</footer>
<p>Historien om Væksthuset går tilbage til ca. 1986, da en gruppe tog initiativ
til oprettelse af et væksthus i økologisk stil. Placeringen lå imidlertid så
tæt på Studstrupværket, at solvarme og lign. ikke kunne betale sig, og
oprettelsen gik bla. derfor i stå.</p>
<p>I 1988 blev planen bragt til live igen. En forholdsvis tilfældig gruppe
mennesker, der gradvis supplerede sig med med andre, besluttede - sammen med
en advokat - at genoplive idéen om et andelsbofællesskab. På det tidspunkt var
byggeriet i samfundet stort set gået i stå. Der var dog ét område, hvor der
stadig skete noget, og det var andelsboligerne, som der fortsat blev ydet
tilskud til opførelsen af.</p>
<p>Man skelnede mellem entreprenørstyrede og brugerstyrede fællesskaber. De
entreprenørstyrede var fællesskaber, hvor en eller anden 'entreprenør' lagde
billet ind i den kommunale pulje på en portion af støttepengene og derefter
bare gik i gang med med at opføre boligerne, som man derefter solgte. Den
slags bofællesskaber var (og er) normalt med et forholdsvis lille fælleshus,
som man udlejer til særlige begivenheder, men uden regelmæssig fællesspisning.
Sådan er vistnok flertallet af seniorboligbebyggelser indrettet i dag.</p>
<p>Anderledes med de brugerstyrede bofællesskaber. Her var initiativtagerne en
lille gruppe mennesker, der i forvejen kendte hinanden, og som var
interesserede i at bo i eller anden form for fællesskab. Almindeligvis er
fælleshuset her større og i de fleste tilfælde spiser man sammen på en
regelmæssig basis. Her praktiseres altså en andelstanke, som fik et nyt område
for udfoldelse og fortsat består.</p>
<p>Væksthuset var som andelsbofællesskab vel nærmest brugerstyret, og det er det
blevet ved med at være. De første af de i alt 16 husstande flyttede ind i
vinteren 1989, men uden at alle huse endnu var solgt på det tidspunkt. Nogle
kendte hinanden på forhånd, andre gjorde det ikke. I det hele taget var det en
ret tilfældig sammenblanding af gruppen. I de følgende par år skete der en vis
udskiftning, så fællesskabets beboere efterhånden mest kom til at bestå af
forskellige former for pædagoger og socialarbejdere.</p>
<p>Som man kan forestille sig, så husene temmelig sølle ud ved de første
indflytninger - de fleste havde endnu ikke fået anlagt private haver og
fællesarealet lå uden pleje på en bar mark, der ganske vist skrånede (så lidt
variation var der da). Siden er bofællesskabet jo blevet mere kultiveret og
farverigt at se på. Både de private haver og fællesarealerne er blevet
tilplantet, der er blevet lagt flisegange og der er anlagt to bålpladser, en
boldbane og en pétanquebane. Vi har bygget cykelskur og fælleshuset er blevet
tilbygget og i øvrigt ombygget i 2000 for overetagens vedkommende. Tidligere
havde vi høns og hønsehus og det får vi nok igen. Arbejdet med fælles
projekter sker på den månedlige arbejdssøndag.</p>
<p>Selve navnet 'Væksthuset' beholdt man fra det oprindelige projekt, men bortset
fra et enkelt lille fælles drivhus er der ikke meget væksthus over vores
bebyggelse i dag. I løbet af årene har der dog udviklet sig en stigende
økologisk bevidsthed.</p>
<p>Igennem årene har det daglige grundlag for vores fællesskab været spisningen.
Siden spiseordningen begyndte i sommeren 1989 har man haft fællesspisning 4
dage om ugen. Flertallet af de oprindelige indvånere levede ved indflytningen
i parforhold og havde mindre børn. Efterhånden som børnene er vokset til og
har krævet mere plads, er det sket en vis udskiftning. Karakteristisk nok
foretrækker flertallet af udflytterne fortsat at bo i Skødstrup og nogle af
dem har stadig deres gang i Væksthuset.</p>

</main>
<footer>
  Kontakt: Andelsboligforeningen Væksthuset • Engskovvej 2 • 8541 Skødstrup •
  kontakt@bf-vaeksthuset.dk
</footer>


</body>

</html>